---
title: Power BI Gateway - Personal
description: Power BI Gateway - Personal
services: powerbi
documentationcenter: ''
author: mgblythe
manager: kfile
backup: ''
editor: ''
tags: ''
qualityfocus: no
qualitydate: ''
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 12/06/2017
ms.author: mblythe
LocalizationGroup: Gateways
ms.openlocfilehash: 8d047e814eaa7c84ee7e1be20d1f4722c6cb1e56
ms.sourcegitcommit: c80fbf5b12754ce217cb47a17cb5400b1036a8f2
ms.translationtype: HT
ms.contentlocale: th-TH
ms.lasthandoff: 04/06/2018
---
# <a name="power-bi-gateway---personal"></a>Power BI Gateway - Personal
> [!NOTE]
> มีเกตเวย์ส่วนบุคคลเวอร์ชันใหม่สำหรับ Power BI ที่เรียกว่าการ**เกตเวย์ข้อมูลภายในองค์กร (โหมดส่วนบุคคล)** บทความต่อไปนี้อธิบายถึงเวอร์ชันก่อนหน้าของเกตเวย์ส่วนบุคคล เรียกว่า **Power BI Gateway-Personal** ซึ่งจะถูกยกเลิก และหยุดทำงานหลังจากวันที่ 31 กรกฎาคม 2017 สำหรับข้อมูลเกี่ยวกับเวอร์ชันใหม่ของเกตเวย์ส่วนบุคคล รวมถึงวิธีการติดตั้งเวอร์ชันใหม่ ดูที่[บทความ **เกตเวย์ข้อมูลภายในองค์กร (โหมดส่วนบุคคล)**](service-gateway-personal-mode.md)
> 
> 

**Power BI Gateway-Personal** ทำหน้าที่เป็นสะพาน ให้การถ่ายโอนข้อมูลระหว่างบริการของ Power BI และแหล่งข้อมูลภายในองค์กรที่สนับสนุน[การรีเฟรช](refresh-data.md) ทำได้อย่างรวดเร็วและปลอดภัย บทความนี้มีไว้เพื่อให้คุณ มีความเข้าใจอย่างลึกซึ้งว่า เกตเวย์ทำงานอย่างไร และ เกตเวย์เป็นสิ่งจำเป็นสำหรับคุณหรือไม่ เรายังได้จัดทำ[วิดีโอที่มีประโยชน์](https://www.youtube.com/watch?v=de58vROLqZI)นี้เกี่ยวกับเกตเวย์ส่วนบุคคล 

เกตเวย์จะติดตั้งและทำงานเป็นบริการบนคอมพิวเตอร์ของคุณ เมื่อเป็นบริการ เกตเวย์จะทำงานด้วยบัญชีผู้ใช้ Windows ที่คุณระบุในตอนกำหนดค่า ในบางกรณี เกตเวย์ก็ทำงานเป็นแบบแอปพลิเคชัน เราจะลงไปเรื่องนั้นในภายหลัง

เมื่อ Power BI รีเฟรชข้อมูลจากแหล่งข้อมูลภายในองค์กร เกตเวย์ช่วยให้คุณมั่นใจได้ว่าบัญชี Power BI ของคุณมีสิทธิ์ที่ถูกต้องที่จะเชื่อมต่อและสอบถามข้อมูลจากแหล่งข้อมูล

การถ่ายโอนข้อมูลระหว่าง Power BI และเกตเวย์ได้รับการป้องกันผ่าน[Azure Service Bus](http://azure.microsoft.com/documentation/services/service-bus/) Service Bus สร้างช่องทางที่ปลอดภัยระหว่างบริการของ Power BI และคอมพิวเตอร์ของคุณ เนื่องจากเกตเวย์ให้การเชื่อมต่อที่มีความปลอดภัย มักไม่จำเป็นต้องเปิดพอร์ตในไฟร์วอลล์ของคุณ

ก่อนที่เราจะลงไปในรายละเอียดเกี่ยวกับเกตเวย์ มาดูศัพท์บางคำที่ใช้ใน Power BI กัน:

*ชุดข้อมูล* คือข้อมูลที่อัปโหลดลงในบริการของ Power BI จากแหล่งข้อมูลออนไลน์ หรือแหล่งข้อมูลภายในองค์กร คุณสร้างชุดข้อมูลเมื่อคุณใช้คำสั่ง รับข้อมูล เพื่อเชื่อมต่อและอัปโหลดข้อมูล ชุดข้อมูลจะปรากฏในบานหน้าต่าง พื้นที่งานของฉัน ของ Power BI ในเบราว์เซอร์ของคุณ เมื่อคุณสร้างรายงานและปักหมุดไทล์ไปยังแดชบอร์ดของคุณ คุณกำลังดูข้อมูลจากชุดข้อมูลของคุณ

*แหล่งข้อมูล* คือที่มาจริง ๆ ของข้อมูลที่คุณอัปโหลดลงในชุดข้อมูล ซึ่งสามารถเป็นได้หลายอย่าง เช่น ฐานข้อมูล, แผ่นงาน Excel, บริการเว็บ ฯลฯ ด้วยเวิร์กบุ๊ก Excel คุณสามารถสร้างแผ่นงานอย่างง่ายที่มีแถวของข้อมูล นั่นก็ถือว่าเป็นแหล่งข้อมูลได้ด้วย คุณยังสามารถใช้ Power Query หรือ Power Pivot ใน Excel เพื่อเชื่อมต่อและสอบถามข้อมูลจากแหล่งข้อมูล ทั้งแบบออนไลน์และภายในองค์กร ทั้งหมดภายในเวิร์กบุ๊กเดียวกัน ด้วย Power BI Desktop คุณสามารถใช้คำสั่ง รับข้อมูล เพื่อเชื่อมต่อและสอบถามข้อมูลจากแหล่งข้อมูล ทั้งแบบออนไลน์และภายในองค์กร

เกตเวย์ส่วนบุคคลจะติดตั้งผ่านเกตเวย์ข้อมูลภายในองค์กร คุณสามารถดาวน์โหลดบน[หน้า Power BI Gateway](https://powerbi.microsoft.com/gateway/) ได้

## <a name="do-i-need-a-gateway"></a>ฉันต้องใช้เกตเวย์หรือไม่?
ก่อนที่คุณติดตั้งเกตเวย์ สิ่งสำคัญที่ต้องทราบหรือ คุณจำเป็นต้องใช้เกตเวย์จริง ๆ หรือไม่ จริง ๆ แล้วมันขึ้นอยู่กับแหล่งข้อมูลของคุณ:

### <a name="on-premises-data-sources"></a>แหล่งข้อมูลภายในองค์กร
เกตเวย์ส่วนบุคคล*เป็นสิ่งจำเป็น*เพื่อรีเฟรชชุดข้อมูล ที่รับข้อมูลจากแหล่งข้อมูลที่ได้รับการสนับสนุน จากภายในองค์กรของคุณ

เมื่อมีเกตเวย์ จะสนับสนุนคำสั่ง รีเฟรชทันที และ กำหนดตารางเวลาการรีเฟรช สำหรับชุดข้อมูลที่อัปโหลดจาก:

* เวิร์กบุ๊ก Microsoft Excel 2013 (หรือใหม่กว่า) ที่ใช้ Power Query หรือ Power Pivot เพื่อเชื่อมต่อกับคิวรีข้อมูล จากแหล่งข้อมูลภายในองค์กรที่ได้รับการสนับสนุน แหล่งข้อมูลภายในองค์กรทั้งหมดที่แสดงในคำสั่ง รับข้อมูลภายนอก ใน Power Query หรือ Power Pivot สนับสนุนการรีเฟรช ยกเว้นแฟ้ม Hadoop (HDFS) และ Microsoft Exchange
* แฟ้ม Microsoft Power BI Desktop ที่ใช้คำสั่ง รับข้อมูล สำหรับเชื่อมต่อและสอบถามข้อมูล จากแหล่งข้อมูลที่ได้รับการสนับสนุนภายในองค์กร แหล่งข้อมูลภายในองค์กรทั้งหมดที่แสดงในคำสั่ง รับข้อมูล สนับสุนการรีเฟรช ยกเว้นแฟ้ม Hadoop (HDFS) และ Microsoft Exchange

### <a name="online-data-sources"></a>แหล่งข้อมูลแบบออนไลน์
เกตเวย์*จำเป็นก็ต่อเมื่อ* คุณกำลังใช้ฟังก์ชัน [**Web.Page**](https://msdn.microsoft.com/library/mt260924.aspx) ในกรณีอื่น ๆ เกตเวย์*ไม่*จำเป็นสำหรับการรีเฟรชชุดข้อมูล ที่รับข้อมูลจากเฉพาะแหล่งข้อมูลออนไลน์เท่านั้น

> [!NOTE]
> ถ้าคุณกำลังใช้ฟังก์ชัน [**Web.Page**](https://msdn.microsoft.com/library/mt260924.aspx) คุณเพียงแค่ต้องการเกตเวย์ถ้าคุณต้องการเผยแพร่ชุดข้อมูลหรือรายงานของคุณซ้ำ หลังจากวันที่ 18 พฤศจิกายน 2016
> 
> 

รีเฟรชทันที และ กำหนดตารางเวลาการรีเฟรช ได้รับการสนับสนุนโดยไม่มีเกตเวย์สำหรับชุดข้อมูลที่อัปโหลดจาก:

* ชุดเนื้อหาจากแหล่งข้อมูลออนไลน์ (content packs\\services) ตามค่าเริ่มต้น ชุดข้อมูลจากชุดเนื้อหาจะได้รับการอัปเดตโดยอัตโนมัติวันลละครั้ง แต่คุณสามารถรีเฟรชด้วยตนเอง หรือตั้งค่ารีเฟรชตามกำหนดเวลา
* เวิร์กบุ๊ก Microsoft Excel 2013 (หรือใหม่กว่า) ที่ใช้ Power Query หรือ Power Pivot เพื่อเชื่อมต่อและสอบถามข้อมูลจากแหล่งข้อมูลออนไลน์
* แฟ้ม Microsoft Power BI Desktop ที่ใช้คำสั่ง รับข้อมูล สำหรับเชื่อมต่อและสอบถามข้อมูลจากแหล่งข้อมูลออนไลน์

**คำถาม:** ถ้าเวิร์กบุ๊ก Excel หรือแฟ้ม Power BI Desktop ของฉันรับข้อมูลจากทั้งออนไลน์ และแหล่งข้อมูลภายในองค์กร?

**คำตอบ:** เกตเวย์*เป็น*สิ่งจำเป็น คุณจะต้องติดตั้ง และกำหนดค่าเกตเวย์เพื่อรีเฟรชข้อมูลจากแหล่งข้อมูลภายในองค์กรของคุณ

**คำถาม:** เกิดอะไรขึ้นถ้าเวิร์กบุ๊ก Excel ของฉันมีเพียงแถวของข้อมูลที่ฉันพิมพ์เข้าไป? **

**คำตอบ:** เกตเวย์*ไม่ใช่*สิ่งจำเป็น คุณจำเป็นต้องติดตั้ง และกำหนดค่าเกตเวย์ เฉพาะกรณีที่เวิร์กบุ๊กของคุณใช้ Power Query หรือ Power Pivot เพื่อสอบถามและโหลดข้อมูลลงในรูปแบบข้อมูลจากแหล่งข้อมูลภายในองค์กร ที่ได้รับการสนับสนุน

## <a name="setting-up-a-gateway-for-the-first-time"></a>การตั้งค่าเกตเวย์เป็นครั้งแรก
การตั้งค่าเกตเวย์เป็นครั้งแรก เป็นกระบวนการที่มี 3 ขั้นตอน:

1. ดาวน์โหลดและติดตั้งเกตเวย์
2. กำหนดค่าเกตเวย์
3. ลงชื่อเข้าใช้แหล่งข้อมูลใน Power BI

เราลองมาดูรายละเอียดของแต่ละขั้นตอนกัน

### <a name="download-and-install-a-gateway"></a>ดาวน์โหลดและติดตั้งเกตเวย์
> [!NOTE]
> มีเกตเวย์ส่วนบุคคลเวอร์ชันใหม่สำหรับ Power BI ที่เรียกว่าการ**เกตเวย์ข้อมูลภายในองค์กร (โหมดส่วนบุคคล)** บทความนี้อธิบายถึงเวอร์ชันก่อนหน้าของเกตเวย์ส่วนบุคคล เรียกว่า **Power BI Gateway-Personal** ซึ่งจะถูกยกเลิก และหยุดทำงานหลังจากวันที่ 31 กรกฎาคม 2017 สำหรับข้อมูลเกี่ยวกับเวอร์ชันใหม่ของเกตเวย์ส่วนบุคคล รวมถึงวิธีการติดตั้งเวอร์ชันใหม่ ดูที่[บทความ **เกตเวย์ข้อมูลภายในองค์กร (โหมดส่วนบุคคล)**](service-gateway-personal-mode.md)
> 
> 

คุณจะได้รับการร้องขอให้ติดตั้งเกตเวย์ เมื่อคุณคลิกครั้งแรกที่ รีเฟรชทันที หรือ กำหนดตารางเวลาการรีเฟรช สำหรับชุดข้อมูลที่ได้รับการสนับสนุน หรือ เพื่อดาวน์โหลดเกตเวย์ เลือก**เกตเวย์ข้อมูล**ภายใต้เมนูดาวน์โหลด ดาวน์โหลด[เกตเวย์ข้อมูลภายในองค์กร](http://go.microsoft.com/fwlink/?LinkID=820925)

คุณจะต้องเลือก**เกตเวย์ส่วนบุคคล** แทนที่จะเป็น**เกตเวย์ข้อมูลภายในองค์กร** เพื่อติดตั้งเกตเวย์สำหรับตัวคุณเอง

จริง ๆ แล้วไม่มีอะไรมากสำหรับการติดตั้งเกตเวย์ คุณเลือกตำแหน่งที่จะติดตั้ง และอ่านและยอมรับข้อตกลงสิทธิ์การใช้งาน เช่นเดียวกับแอปพลิเคชันอื่น ๆ แต่ว่า มีเรื่องสำคัญบางเรื่องที่ต้องทราบ โดยเฉพาะ ชนิดของคอมพิวเตอร์ที่คุณติดตั้งเกตเวย์ และชนิดของบัญชีที่คุณเข้าสู่ระบบ Windows บนคอมพิวเตอร์เครื่องนั้น

> [!NOTE]
> เกตเวย์จำเป็นต้องมีสิทธิ์เข้าถึงยังแหล่งข้อมูล ถ้าคอมพิวเตอร์ส่วนบุคคลของคุณไม่สามารถเชื่อมต่อกับแหล่งข้อมูล คุณอาจต้องพิจารณาติดตั้ง[เกตเวย์ข้อมูลภายในองค์กร](service-gateway-onprem.md) บนคอมพิวเตอร์เครื่องที่มีสิทธิ์เข้าถึงไปยังแหล่งข้อมูลได้ ตัวอย่างเช่น เครื่อง SQL Server ที่ติดตั้งอยู่บนเครื่องเสมือน (VM) ที่โฮสต์ใน Azure คอมพิวเตอร์ส่วนบุคคลของคุณ อาจไม่สามารถเข้าถึง VM คุณสามารถติดตั้ง เกตเวย์ข้อมูลภายในองค์กร บน VM แทน และกำหนดค่าแหล่งข้อมูลภายในบริการของ Power BI
> 
> 

### <a name="computer-type"></a>ชนิดของคอมพิวเตอร์
ชนิดของคอมพิวเตอร์ที่คุณติดตั้งเกตเวย์บนเป็นสิ่งสำคัญ

> [!NOTE]
> เกตเวย์ส่วนบุคคล สนับสนุนเฉพาะระบบปฏิบัติการ Windows เวอร์ชัน 64 บิตเท่านั้น
> 
> 

บนคอมพิวเตอร์แล็ปท็อป - เพื่อที่จะให้การรีเฟรชตามกำหนดเวลาเกิดขึ้น เกตเวย์จะต้องเริ่มต้นและทำงาน คอมพิวเตอร์แล็ปท็อปมักจะปิดเครื่อง หรืออยู่ในโหมดสลีปมากกว่าทำงาน ถ้าคุณติดตั้งเกตเวย์ของคุณลงบนแล็ปท็อป ตรวจสอบให้แน่ใจว่าคุณได้ตั้งค่ากำหนดเวลาการรีเฟรช ให้ทำตอนที่แล็ปท็อปจะทำงาน มิฉะนั้น การรีเฟรชจะไม่เกิดขึ้นอีกจนกว่าจะถึงเวลารีเฟรชตามกำหนดเวลาถัดไป

บนคอมพิวเตอร์เดสก์ท็อป – ไม่ค่อยมีปัญหาที่นี่ เพียงตรวจสอบให้แน่ใจว่าคอมพิวเตอร์ และเกตเวย์กำลังทำงานในเวลาที่คุณกำหนดเวลาการรีเฟรช คอมพิวเตอร์เดสก์ท็อปจำนวนมากสามารถไปยังโหมดสลีปได้ การรีเฟรชตามกำหนดเวลาไม่สามารถเกิดขึ้นถ้าอยู่ในโหมดสลีป

เมื่อคุณติดตั้งเกตเวย์แล้วหนึ่งตัว คุณไม่จำเป็นต้องติดตั้งเกตเวย์อื่นอีก เกตเวย์หนึ่งตัวจะทำงานกับชุดข้อมูลที่ได้รับการสนับสนุนจำนวนเท่าใดก็ได้ นอกจากนี้คุณไม่ต้องติดตั้งเกตเวย์บนคอมพิวเตอร์เครื่องเดียวกันที่คุณอัปโหลดเวิร์กบุ๊กและไฟล์ Power BI Desktop ของคุณ ตัวอย่างเช่น: คุณมีเวิร์กบุ๊ก Excel ที่เชื่อมต่อกับแหล่งข้อมูล SQL Server ในองค์กรของคุณ คุณเลือก รับข้อมูล ใน Power BI เพื่ออัปโหลดเวิร์กบุ๊กจากคอมพิวเตอร์แล็ปท็อปของคุณ คุณยังมีคอมพิวเตอร์เดสก์ท็อปที่คุณปล่อยให้ทำงานอยู่ตลอดเวลา และคุณได้ติดตั้ง และกำหนดค่าเกตเวย์บนคอมพิวเตอร์เครื่องนั้น ใน Power BI คุณได้ลงชื่อเข้าใช้แหล่งข้อมูลของคุณ และคุณได้ตั้งค่ากำหนดเวลาการรีเฟรชสำหรับชุดข้อมูล  เมื่อถึงเวลารีเฟรชตามกำหนดเวลา Power BI จะทำการเชื่อมต่ออย่างปลอดภัย ไปยังเกตเวย์ที่ติดตั้งบนคอมพิวเตอร์เดสก์ท็อปของคุณ จากนั้นจึงเชื่อมต่ออย่างปลอดภัยไปยังแหล่งข้อมูล เพื่อรับการปรับปรุง สำหรับการรีเฟรช จะไม่มีสื่อสารกับเวิร์กบุ๊กเดิมที่คุณอัปโหลดจากคอมพิวเตอร์แล็ปท็อปของคุณ

> [!NOTE]
> คุณสามารถติดตั้งเกตเวย์ส่วนบุคคลและองค์กรบนคอมพิวเตอร์เครื่องเดียวกันได้
> 
> 

### <a name="windows-account"></a>บัญชีผู้ใช้ Windows
เมื่อคุณติดตั้งเกตเวย์ คุณจะเข้าสู่ระบบคอมพิวเตอร์คุณโดยใช้บัญชีผู้ใช้ Windows ของคุณ ชนิดของสิทธิ์ที่บัญชีผู้ใช้ Windows ของคุณมี จะมีผลต่อวิธีการติดตั้งเกตเวย์และวิธีเรียกใช้ใน Windows

เมื่อคุณเข้าสู่ระบบ Windows:

|  | มีสิทธิ์ของผู้ดูแลระบบ | ไม่มีสิทธิ์ของผู้ดูแลระบบ |
| --- | --- | --- |
| **Power BI Gateway - Personal ทำงานเป็นแบบ** |บริการ |แอปพลิเคชัน |
| **รีเฟรชตามกำหนดเวลา** |ตราบใดที่คอมพิวเตอร์ของคุณและบริการเกตเวย์กำลังทำงาน คุณไม่จำเป็นต้องเข้าสู่ระบบเมื่อถึงกำหนดเวลาการรีเฟรช |คุณต้องเข้าสู่ระบบคอมพิวเตอร์ของคุณเมื่อถึงกำหนดเวลาการรีเฟรช |
| **เปลี่ยนรหัสผ่านของบัญชีผู้ใช้ Windows** |คุณต้องเปลี่ยนรหัสผ่านของคุณในบริการเกตเวย์ ถ้ารหัสผ่านบัญชีผู้ใช้ ที่ใช้โดยเกตเวย์ไม่ถูกต้อง การรีเฟรชจะล้มเหลว |เกตเวย์จะทำงานด้วยบัญชีผู้ใช้และรหัสผ่านที่คุณกำลังเข้าสู่ระบบ ถ้าคุณไม่ได้เข้าสู่ระบบ Windows เกตเวย์จะไม่สามารถใช้งาน และการรีเฟรชจะล้มเหลว |

### <a name="configure-the-gateway"></a>กำหนดค่าเกตเวย์
เมื่อ Installation Wizard ทำงานเสร็จ คุณจะถูกร้องขอให้เปิดใช้ Configuration Wizard จริง ๆ แล้วไม่มีอะไรมากสำหรับการกำหนดค่าเกตเวย์ คุณจะต้องลงชื่อเข้าใช้ Power BI จาก Wizard ซึ่งสิ่งจำเป็นสำหรับ Wizard ที่จะเชื่อมต่อกับบัญชี Power BI ของคุณในบริการของ Power BI

ถ้าคุณเข้าสู่ระบบ Windows ด้วยบัญชีผู้ใช้ที่มีสิทธิ์ของผู้ดูแลระบบ คุณจะถูกขอให้ใส่ข้อมูลประจำตัวของบัญชีผู้ใช้ Windows ของคุณ คุณสามารถระบุบัญชีผู้ใช้ Windows อีกบัญชีหนึ่งได้ แต่อย่าลืมว่าสิทธิ์เป็นตัวกำหนดว่าเกตเวย์ทำงานอย่างไร บริการเกตเวย์จะทำงานโดยใช้บัญชีนี้

### <a name="sign-in-to-data-sources"></a>ลงชื่อเข้าใช้แหล่งข้อมูล
ทันทีที่ Configuration Wizard ทำงานเสร็จ และเกตเวย์ของคุณได้เริ่มต้นและทำงาน คุณจะต้องระบุชนิดการรับรองความถูกต้อง และลงชื่อเข้าใช้ไปยังแต่ละแหล่งข้อมูลของชุดข้อมูลคุณ คุณจะทำขั้นตอนนี้ใน Power BI

![](media/personal-gateway/pg_dataset_settings_signin.png)

คุณระบุชนิดการรับรองความถูกต้อง และลงชื่อเข้าใช้ไปยังแหล่งข้อมูลเพียงแค่ครั้งเดียว คุณลงชื่อเข้าใช้จากส่วน**จัดการแหล่งข้อมูล** ในหน้าจอ การตั้งค่า ของชุดข้อมูล ถ้าคุณมีแหล่งข้อมูลหลายแหล่ง คุณต้องลงชื่อเข้าใช้ไปยังแต่ละแหล่ง เกตเวย์กำหนดชนิดการรับรองความถูกต้องเริ่มต้น ซึ่งขึ้นอยู่กับแหล่งข้อมูล ในกรณีส่วนใหญ่ จะเป็นการรับรองความถูกต้องของ Windows แต่ในบางกรณี แหล่งข้อมูลของคุณอาจต้องการวิธีการรับรองความถูกต้องที่ต่างออกไป ถ้าคุณไม่แน่ใจ กรุณาตรวจสอบกับผู้ดูแลแหล่งข้อมูลของคุณ

## <a name="up-and-running"></a>เริ่มต้นและทำงาน!
เมื่อเกตเวย์ของคุณได้เริ่มต้นและทำงานแล้ว คุณสามารถคลิก กำหนดตารางเวลาการรีเฟรชสำหรับชุดข้อมูล จากหน้า การตั้งค่า ของชุดข้อมูลของคุณ

![](media/personal-gateway/pg_awintsales_settings.png)

หน้านี้จะแสดง:

1. สถานะการรีเฟรช – แสดงความสำเร็จของการรีเฟรช และรีเฟรชตามกำหนดเวลาครั้งถัดไป
2. **เกตเวย์** - แสดงว่าเกตเวย์ถูกติดตั้งและออนไลน์หรือไม่ ถ้าเกตเวย์ถูกติดตั้งแต่ไม่ได้ออนไลน์ ค่าต่าง ๆ ใน จัดการแหล่งข้อมูล และ การกำหนดเวลารีเฟรช จะถูกปิดใช้งาน
3. **จัดการแหล่งข้อมูล** - แสดงแหล่งข้อมูลที่ชุดข้อมูลเชื่อมต่อไป คุณสามารถลงชื่อเข้าใช้ หรือเปลี่ยนชนิดการรับรองความถูกต้องได้ คุณแค่ต้องลงชื่อเข้าใช้แหล่งข้อมูลแต่ละแหล่งเพียงครั้งเดียว
4. **กำหนดเวลารีเฟรช** – คุณสามารถกำหนดค่าการรีเฟรชตามกำหนดเวลาตรงนี้ได้ ถ้าเกตเวย์ไม่ได้ออนไลน์ ค่าต่าง ๆ ในนี้จะถูกปิดใช้งาน
5. แจ้งเตือนการรีเฟรชที่ล้มเหลว – เมื่อตัวเลือกนี้ถูกเลือก ซึ่งก็เป็นค่าเริ่มต้น จะส่งอีเมลไปหาคุณถ้าการรีเฟรชตามกำหนดเวลาล้มเหลว

## <a name="updating-your-windows-account-password"></a>ปรับปรุงรหัสผ่านบัญชีผู้ใช้ Windows ของคุณ
ถ้าคุณเข้าสู่ระบบคอมพิวเตอร์ของคุณด้วยบัญชีผู้ใช้ Windows ที่มีสิทธิ์ของผู้ดูแลระบบตอนที่คุณติดตั้งเกตเวย์ เกตเวย์จะทำงานแบบบริการ โดยใช้บัญชีผู้ใช้ Windows ที่คุณระบุไว้ใน Configuration Wizard ซึ่งมักจะเป็นบัญชี Windows เดียวกับที่คุณเข้าสู่ระบบคอมพิวเตอร์ของคุณ เมื่อคุณเปลี่ยนรหัสผ่านบัญชีผู้ใช้ Windows คุณจะยังต้องเปลี่ยนรหัสผ่านในเกตเวย์ด้วย ไม่อย่างนั้นบริการอาจไม่ทำงาน และการรีเฟรชจะล้มเหลว เพื่อเปลี่ยนรหัสผ่านของบัญชี Windows สำหรับเกตเวย์ เลือกไอคอนเกตเวย์ส่วนบุคคล บนแถบงานเดสก์ท็อปของ Windows ของคุณ หรือใน แอป

![](media/personal-gateway/pg_programicon.png)

จากที่นี่ คุณสามารถปรับปรุงรหัสผ่านของคุณ และตรวจสอบสถานะการเชื่อมต่อของเกตเวย์คุณ

![](media/personal-gateway/pg_credentials.png)

## <a name="ports"></a>พอร์ต
เกตเวย์สื่อสารบนพอร์ตขาออก: TCP 443 (ค่าเริ่มต้น), 5671, 5672, 9350 ถึง 9354  เกตเวย์ไม่จำเป็นต้องใช้พอร์ตขาเข้า

| ชื่อโดเมน | พอร์ตขาออก | คำอธิบาย |
| --- | --- | --- |
| *.powerbi.com |443 |HTTPS |
| *.analysis.windows.net |443 |HTTPS |
| *.login.windows.net |443 |HTTPS |
| *.servicebus.windows.net |5671-5672 |Advanced Message Queuing Protocol (AMQP) |
| *.servicebus.windows.net |443, 9350-9354 |ตัวรอรับการติดต่อ บน Service Bus Relay บน TCP (ต้องใช้ 443 สำหรับการรับโทเค็นควบคุมการเข้าถึง) |
| *.frontend.clouddatahub.net |443 |HTTPS |
| *.core.windows.net |443 |HTTPS |
| login.microsoftonline.com |443 |HTTPS |
| login.windows.net |443 |HTTPS |

ถ้าคุณต้องการทำ white list ที่อยู่ IP แทนที่จะเป็นชื่อโดเมน คุณสามารถดาวน์โหลดและใช้รายการช่วง IP ของ Microsoft Azure Datacenter [ดาวน์โหลด](https://www.microsoft.com/download/details.aspx?id=41653)

## <a name="next-steps"></a>ขั้นตอนถัดไป
[เกตเวย์ข้อมูลภายในองค์กร (โหมดส่วนบุคคล) - เวอร์ชันใหม่ของเกตเวย์ส่วนบุคคล](service-gateway-personal-mode.md)
[กำหนดค่าพร็อกซีสำหรับ Power BI Gateways](service-gateway-proxy.md)  
[Power BI Premium](service-premium.md)

มีคำถามเพิ่มเติมหรือไม่? [ลองถามชุมชน Power BI](http://community.powerbi.com/)

